Het Beleidsplan 2021 van de Studentenraad bevat duurzaamheid als een van de speerpunten,
waarvoor concrete doelstellingen en actiepunten geformuleerd zijn. Dit stelt dat de Studentenraad
een advies zal opstellen om het onderwerp duurzaamheid vanuit een studentenperspectief te
belichten, om concrete beleidsaanbevelingen te doen.
Deze nota is tot stand gekomen na een werkgroep van de Studentenraad in samenwerking met
GreenOffice. Tijdens deze werkgroep is besproken hoe studenten duurzaamheid in de context van de
universiteit zien, wat studenten als verbeteringspunten beschouwen en wat voor initiatieven in dit
kader interessant zouden kunnen zijn. De onderwerpen zijn verder besproken in de Algemene
Vergadering van de Studentenraad, waarna dit advies met beleidsaanbevelingen tot stand is
gekomen.
Dit advies is goedgekeurd op de Algemene Vergadering van de Studentenraad op 02/07/2021.